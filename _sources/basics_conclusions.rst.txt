###########
Conclusions
###########

Hem arribat al final dels elements bàsics de la programació.

Hem carregat el nostre arsenal d'eines per programar amb els elements
bàsics:

* dades, tipus, expressions… Entre els tipus, hem tractat especialment els
  Strings.

* assignacions i entrada/sortida bàsica

* condicionals

* bucles incloent especialment els recorreguts numèrics i la seva
  aplicació en els Strings.

* documentació: capçaleres, bons noms, bona indentació…

Tot plegat, el que hem aprés està englobat en el que es coneix com a
*programació estructurada*

Hem fet molts exercicis. Una gran quantitat d'ells els podríem considerar
com a *recorreguts*. Els recorreguts són tan importants que hem
especialitzat un dels tipus de bucles (el ``for``) perquè només ens
serveixi per recórrer, primer seqüències de nombres i després seqüències
de caràcters (Strings).

Els objectius dels recorreguts són variats. Alguns dels més típics han
estat:

* reduir la seqüència a un valor (ex. suma o es enter)

* filtrar els elements de la seqüència (ex. només lletres)

* transformar els elements de la seqüència (ex. lletres entre parèntesis)

Pel camí, hem fet una primera ullada a l'enorme biblioteca del que, fins
ara hem anomenat *utilitats* que ens ofereix el Java, com ara aquelles que
ens permeten manipular els Strings.

Ara tenim prou coneixements com per programar teòricament qualsevol cosa!

Encara ens queden, però, moltes coses interessants per aprendre que faran
els nostres programes més llegibles i reusables. El més immediat que
veurem seran els *mòduls* 

Mentre esperem el següent capítol, et deixo uns quants exercicis per posar
en pràctica tot el que has aprés.

Tingues present que alguns exercicis són clàssics i trobaràs la solució
fàcilment per Internet. La meva recomanació, per descomptat, és que els
facis amb els recursos que tens. Recorda quin és el teu objectiu (saber
programar) i planteja't quina habilitat estàs desenvolupant si copies la
solució d'un altre.

Dit això, un cop tinguis la teva solució funcionant, per descomptat també,
corre a veure com ho han fet d'altres!

**Atenció**! Alguns et poden presentar reptes interessants. Les ☆ no estan
posades del tot aleatòriament aquí. Demana ajuda si algun d'ells et
descol·loca i, sobretot, gaudeix-los, estimada nova programadora/estimat
nou programador!

|exerciseicon__T| :doc:`exercici_31_79_vocalsmajuscules`

|exerciseicon__T| :doc:`exercici_31_80_comptavocals`

|exerciseiconO_T| :doc:`exercici_31_81_informetext`

|exerciseicon_ST| :doc:`exercici_31_82_inicialsmajuscules`

|exerciseicon_ST| :doc:`exercici_31_83_texttransformat`

|exerciseicon__T| :doc:`exercici_31_84_textreves`

|exerciseicon__T| :doc:`exercici_31_85_textcapicua`

|exerciseicon__T| :doc:`exercici_31_86_codifica`

|exerciseicon__T| :doc:`exercici_31_87_trianglelletres`

|exerciseicon__T| :doc:`exercici_31_88_invertitlletres`

|exerciseicon__T| :doc:`exercici_31_89_piramide`

|exerciseicon_ST| :doc:`exercici_31_90_duhast`

|exerciseicon_ST| :doc:`exercici_31_91_capicuarevisada`

|exerciseicon_ST| :doc:`exercici_31_92_paraulesreves`

|exerciseicon_ST| :doc:`exercici_31_93_lletresreves`
