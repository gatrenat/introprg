####################
Objectiu de refacció
####################

Per fer refacció d'un codi, hem de tenir molt clar què és allò que volem
aconseguir.

De vegades podem fer accions orientades a millorar la llegibilitat del codi de
manera que el puguem entendre millor. Aquesta, en si, ja és una bona raó.

El problema és que millorar per millorar, sense altre objectiu concret, pot ser
una tasca infinita. Tot es pot millorar indefinidament i, potser els nostres
clients no estaran contents de pagar-nos per tenir un codi preciós que no
veuran, en comptes de noves funcionalitats que sí veurien. Ja saps, aquestes
"manies" de la productivitat…

En el nostre exemple, perseguirem un objectiu molt clar: aconseguir facilitar la
implementació del mètode ``Client.informeHTML()``.

A continuació, farem les nostres primeres passes de refacció.

Normalment, crearíem una nova branca del nostre projecte i començaríem a fer
els canvis. Com que això no deixa de ser un exercici de classe i volem
aprofitar-nos del ``prgtest``, simularem aquestes branques amb una carpeta per
cada pas/exercici.

|exerciseicon___| :doc:`exercici_52_12_documentacio`

|exerciseicon__T| :doc:`exercici_52_13_init_test`

|exerciseicon__T| :doc:`exercici_52_14_mes_tests`
