###################
Moviment de mètodes
###################

En aquesta entrada relitza un nou pas de refacció conegut com a
*moviment de mètode*.

Essencialment el *moviment de mètode* significa que un mètode que pertany a la
classe ``Origen``, passa a pertànyer a la classe ``Destinació``.

Movem mètodes, per exemple, quan la classe d'origen fa massa coses. També quan
el mètode a moure no té sentit que es faci en aquesta classe. En moure mètodes,
la classe d'origen quedarà més *primeta*, és a dir, farà menys coses i, per
tant, serà més fàcil d'entendre, provar i mantenir.

Tornem al nostre exemple i fixem-nos en el mètode
``Client.quantitatPerLloguer()`` que acabem d'extreure al :doc:`pas
anterior<refactoring_method_extraction>`. El nou mètode fa servir informació
del lloguer i del vehicle associat, però, quina informació fa servir de la
classe ``Client``? La resposta és **cap**!

El mètode ``quantitatPerLloguer()`` no necessita res de la instància de classe
on està definit, per poder fer la seva feina.

Aquest tipus de situacions ens han de fer sospitar que potser, el mètode no es
troba en el lloc adequat. És a dir, potser no ha de ser responsabilitat de
Client calcular l'import d'un Lloguer concret.

Aquesta és bona candidata per aplicar el *moviment de mètode*.

Sovint no resulta gens fàcil decidir de bon començament la classe a la que
assignar una responsabilitat concreta. Per aquesta raó és freqüent que les
responsabilitats s'hagin de reassignar amb el temps. Aquest pas de refacció
(*moviment de mètode*) pot arribar a resultar, doncs, força útil.


|exerciseicon__T| :doc:`exercici_52_17_moviment`

|exerciseicon___| :doc:`exercici_52_18_documentacio`

Altres passos de refacció
=========================

Existeixen altres passos de refacció relacionats amb el *moviment de mètode*.
Un de molt evident és el *moviment de propietat*. La idea és similar de la del
moviment de mètodes: trobes una propietat a una classe quan hauria d'estar a
una altra. El mecanisme d'aplicació d'aquest pas és molt similar que el de
moviment de mètodes.

Tant el moviment de mètode com el de propietat, es poden considerar *moviments
de responsabilitat* en el sentit que la responsabilitat que abans queia en una
classe, acaba passant a una altra.
