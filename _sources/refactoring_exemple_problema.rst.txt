###########
El problema
###########

El codi del mètode ``informe()``, per lleig que ens resulti, fa el que s'espera
i al compilador no l'importa l'estètica. 

El problema vindrà quan ens calgui modificar-lo. Suposa que ens demanen que
afegim un nou mètode que generi l'informe en format html. 

Què ens caldrà modficar d'aquest codi per a poder realitzar-ho?

Què en podríem aprofitar del mètode ``Client.informe()``?

D'acord que podem fer un *copy&paste* i modificar la part de construcció del
String de tornada. Què passaria llavors si ens demanen que canviem la lògica del
càlcul de l'informe?  (ex. canvien política de preu pels vehicles de luxe).

Potser em diràs que *el codi no és tan complex després de tot* i que
no és tan greu haver-lo de reescriure. Si ho has pensat, recorda que
aquest és només un exemple senzill; una *joguina* per introduir el
concepte. A la vida real aquest tipus de codi el trobaràs **molt** més
llarg, enrevessat i barrejat amb altre codi del mateix nivell.

Com a regla d'or: si el codi que has de modificar presenta una
resistència important als canvis que persegueixes incorporar-li,
**primer** refacció i **després** introducció de la modificació.
